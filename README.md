# blockchain-uniproject
Лайткойн

### Елисавета Хаджийчева, фак.№1701747003

# **ЛАЙТКОЙН**

### **Kaкво представлява криптовалутата**
Криптовалутата (Cryptocurrency) е  цифрова или виртуална валута, в която се използват техники за кодиране и  за регулиране на генерирането на парични единици и проверка на прехвърлянето на средства. Основана е на блокчейн технология и криптография за отчетност на транзакциите и осъществяването на контрол върху създаването на нови единици.Криптовалутата може да бъде добита и съхранена в електронен портфейл, локално на компютър или флаш устройство. За разлика от електронните пари в централизираните банкови системи контролът при криптовалутите е децентрализиран. Например при биткойн децентрализираното управление става с блокова верига, т.е. базата от данни на транзакциите се поддържа като разпределена счетоводна книга.
  Първата децентрализирана криптовалута стана Биткойн през 2009 г. Оттогава са създадени множество други криптовалути (Етереум, Монеро, Лайткоин и други). Наричани са често алткойн, като смесица от биткойн алтернативи.

### **Какво е Лайткойн (Litecoin LTC)**
  Лайткойнт е създаден на 7-ми октомври 2011-та година от Чарли Лий. Идеята е дошла от това да се създаде криптовалута, с по-малко време за създаване, по-голям брой допустим брой монети и по-различен алгоритъм за добиване.Макар разработен през октомври на 2011-та година, финансовата история на лайткойна, започва през ноември на 2013-та година. Екипът по разработването на лайткойна, пуска първо версията 0.8.5.1 и общата стойност на лайткойна, претърпява масивен ръст, включително поскъпване от 100% в рамките на 24 часа.В началото на декември 2013-та година, се пуска нова версия на лайткойна. Новата версия, предлага 20х намаляване на транзакционната такса, заедно с други подобрения в сигурността и предлагането в мрежата.
  Лайткойнът е криптовалута от потребител-до-потребител. Тя е отворен софтуер, под лицензионен номер MIT/X11, което означава, че към нея се прилагат само няколко ограничения при употребата й. Лайткойнът, в много отношения, прилича на биткойна. Той също е дигитална валута и дигитална система за разплащане. При лайткойнът, техниките за криптиране се отличават с две отличителни черти:
  
<br /> -Регулират се поколенията на лайткойн единиците;
<br /> -Верифицира се трансфера на фондовете и се подсигуряват транзакциите.<br />

### **Откъде произлиза лайткойнът?**
  Ръстът на предлагането на лайткойна е децентрализиран и насоките се дават от Litecoin protocol, който определя правилата за създаването на нови лайткойни от участниците.Максималният обем на лайткойни, които могат да се създадат е ограничен до 84 милиона, но все още не са създадени всички монети. В момента, в обръщение са близо 51.7 милиона лайткойна, или 61.6% от общите, които ще бъдат издадени.Когато се създадат нови 11.3 милиона нови лайткойна, размерът на „възнаграждението" за копачите ще бъде намален от 25 до 12.5 монети. Това се очаква да се случи някъде около август на 2019-та година, въз основа на настоящите темпове на създаване на нови лайткойни.
  
### **Как работи лайткойнът?**
  Лайткойнът е онлайн мрежа за разплащане, която хората могат да ползват за да пращат средства от един потребител на друг. Тя не се контролира от никой, нито компания, нито правителство.
Системата за разплащане, не борави с физически валути, като долар, или евро, а вместо това използва своя собствена валута, която се казва лайткойн (LTC). Ето защо, често ще видите лайткойна, описан като криптовалута, или дигитална валута. Лайткойнът може да се купува, или продава, срещу традиционни валути, на различните онлайн борси, достъпни за инвеститорите.

### **Какво е блокчейн технологията?**
  Подобно на биткойна и лайткойнът е базиран на блокчейн технологията, по същия начин. Според данни на самата система за разплащане, лайткойнът като технология „е способна за обработване на по-голям брой транзакции, в сравнение с конкурента биткойн".
  Лайткойнът, генерира по-често блокове, което означава, че мрежата поддържа повече транзакции и се облагодетелства от по-бързото потвърждение на трансферите. 
  
 ### **Как можем да се сдобием с криптовалути?**
  Има два начина да се сдобием с криптовалути. Единият е да ги „копаем“ или да закупим такива през борса.

<br />**_Какво е „копаенето" на лайткойн?_**<br />
  Нови лайткойни се създават редовно. Създаването им се прави със специален процес наричан „копаене", което просто казано е услуга на поддържане на база данни.
  Начинът, по който лайткойн мрежата гарантира, че само един блокчейн е налице, е да направи така, че производството на блокове да е много трудно. Вместо просто да се произвеждат блокове при желание, добиващите лайткойни, трябва да направят криптографски „хаш" на блока, който посреща определени критерий. А единственият начин да откриете такъв, е като изчислите много от тях, докато нямате късмет да откриете, такъв, който работи.
  Този процес се нарича „хашинг". Копачите, които успешно създават блокове, се възнаграждават с 25, нови лайткойна.
  На всеки няколко дни, критериите за хашване, се обновяват, въз основа на това, колко често се появяват нови блокове, сред копачите, което се превежда в повече работа, за откриване на блок.
  
### **Къде може да ги харчите?**
  С лайткойни може да се плаща на много места, при най-различни търговци. Първата стъпка е да се инсталира лайткойн портфейл, за да можете да си купите лайтойн от определена борса, който можете да ползвате, за закупуване на определени стоки и услуги.
  
### **Какви са рисковете в търговията с лайткойн?**
  Ето няколко пункта, които обобщават част от рисковете, свързани с търговията с лайткойн:
  1.Подобно на биткойна, липсват достатъчно исторически данни, за стойността на криптовалутата. На практика, въпросът каква е справедливата стойност на лайткойна, е много труден за отговаряне.
  2.Промени на международните правила за капиталов контрол, могат да намалят търсенето на криптовалути. Страни като Китай, разполагат със закони, които целят контрола на отлива и изнасяне на капитали от страната. В тази насока, въвеждането, или промяната на закони, свързани с ограничаване на отлива на капитали, могат да засегнат търсенето на лайткойн и други криптовалути.
  3.Лайткойнът е нерегулиран, което за много хора може да се свързва с по-високи нива на риск. В крайна сметка обаче, трейдърите трябва да помнят, че в края на краищата, това е просто една валута.
  4.Това е валута, подобна на суровините по своята природа. Ето защо, лайткойнът, може да е обект на флуктоации, свързани с търсенето и предлагането й. Това обаче, може да е позитив за търгуващите със суровини на финансовите пазари.

### **Легален ли е лайткойнът?**
  Краткият отговор е да. Регулацията, варира от страна до страна, но може да се очаква по-нататъшен интерес от финансовите регулатори към валутата, в светлината на нарасналата популярност на криптовалутите.
  
### **Сигурен ли е лайткойнът за търговия?**
  Да, лайткойнът е толкова сигурен, колкото и биткойнът, или която и да е друга криптовалута. Между другото, популярността на лайткойна нарасна сериозно напоследък.
  Обемът на транзакции с лайткойн се повиши сериозно през последните няколко месеца. Преди април на тази година, средния търгуван обем бе предимно между 1 и 10 милиона долара на ден. Оборотът нарасна до 200 милиона долара през май, и дори моментно достигна 400 милиона долара през юни на тази година.

### **Какви са разликите между биткойна и лайткона?**
  Според някои трейдъри, ако биткойнът е еквивалент на златото, то лайткойнът може да се сравнява със среброто. Всъщност, точно това е била и идеята, на създателите на тази криптовалута, когато са я проектирали.
  Двете криптовалути, споделят много общи черти, като имат следните различия:
  Лайткойнът предлага по-бързо потвърждение: Мрежата на лайткойна, цели да се обработват блогове на всеки 2.5 минути, вместо на всеки 10 минути, както е при биткойна.
  Това, според разработчиците на системата, дава възможност за по-бързо потвърждение на транзакциите.
  Лайткойнът използва различен хаштаг алгоритъм: Лайткойнът използва скрипт, при работния си алгоритъм, който изисква асиметрично повече памет на твърдия диск, от алгоритъм, който не е на твърд диск.
  Лайткойнът ще създаде повече монети: Системата за разплащане лайткойн ще произведе 84 милиона лайткойна, или четири пъти повече, в сравнение със системата за разплащане биткойн.
  Кaто цяло, лайткойнът може да произведе и да обработи по-голям брой разплащания, което намалява потенциалния недостиг, който може да стане налице при конкурентния биткойн, посочвано като проблем от някои експерти. Можете да погледнете набързо сравнението между двете криптовалути, посочено по-долу.
  Други предимства на лайткойна, могат да включват, по-голяма устойчивост на двойно разходна атака за един и същ период, както това може да се случва при биткойна.
  
### **Какво различава Litecoin от Bitcoin и защо инвеститорите са оптимисти относно тази валута.**
 <br /> -Основната разлика между Litecoin и Bitcoin е тази, че на пазара има ограничено предлагане от 84млн. Litecoin, а при Bitcoin са само 21млн., като тази цифра се покачва със всеки изминал ден.
<br />  -Времето за транзакциите също е един от основните фактори, като транзакцията на един Litecoin отнема 2 минути, а на един Биткойн цели 100.
  Според Чарли Лий, създателят на Litecoin, тези две криптовалути ще са бъдещето на крипто-разплащанията и съхранението. "Litecoin ще служи за разплащане, тъй като транзакциите отнемат значително по-малко време, а Биткойн ще бъде еквивалента на златото, където можем да съхраняваме средства при несигурност" - добави Лий.

### **Какво стои зад ралито на Litecoin**

  Litecoin се възползва от по-широкия интерес към криптовалутите и заедно с Етериум и Биткойн бе използван за инвестиции в криптовалути. От друга страна Китай и Южна Корея се опитват да въведат регулации върху валутата и това буди сериозен интерес в инвеститорите от региона. Към момента 36.9% от търговията на Litecoin се осъществява посредством китайски Юан, следван веднага от Корейският Вон - 22.4%.

### **Разлики в начина на „копаене“**

  Също като биткойните, лайткойните се генерират чрез копаене. Една основните разлики между двете криптовалути е това, че в случая на Лайткойн, един блок се открива за средно 2.5 минути, а в случая на Биткойн, това се случва на 10 минути.
За копаещите и ентусиастите обаче, Лайткойн притежава една много по-важна разлика. Това е разликата в алгоритъма за „доказване на извършена работа“ (бел. ед. proof of work algorithm). Биткойн използва SHA-256 хешинг алгоритъма, който изисква извършването на калкулации, които могат да бъдат съществено оптимизирани чрез паралелна обработка. Това е характеристиката, която допринася за съществуването на ожесточената конкуренция по разработването на специализиран хардуер за копаене на Биткойн (бел. ед. ASIC), както и за невероятния скок в трудността на копаене в Биткойн мрежата.
  Лайткойн, от друга страна, използва scrypt алгоритъма – първоначално представен като s-crypt, но произнасящ се scrypt. Този алгоритъм използва SHA-256, но изчисленията са много по сериизирани (бел. ед. serialized) в сравнение с тези на Биткойн. Scrypt алгоритъмът изисква големи количества от бързоскоростна работна памет (RAM), вместо чиста компютърна мощност. Като резултат scrypt алгоритъмът е познат като „задача изискваща памет“ (бел. ед. memory hard problem).
  Едно от последствията от използването на scrypt алгоритъма е, че не се забелязва толкова ожесточена конкуренция при разработването на специализиран хардуер за копаене на Лайткойн (и други scrypt-базирани криптовалути). Към момента няколко компании разработват ASIC решения за scrypt като по-известните са Alpha Technologies и KnC Miner.
  С цел да онагледим разликата в скоростта на копаене в двете мрежи ще отбележим, че в момента на подготвяне на този материал скоростта на копаене в Биткойн мрежата е 121 петахеша, а в Лайткойн мрежата е 363 гигахеша (120 000 000 : 363). В момента най-добрият начин за копаене на Лайткойн е чрез мощни видеокарти (GPUs). Списък с най-ефективните такива може да бъде открит тук (https://litecoin.info/Mining_hardware_comparison).
В началото Биткойн също е можело да бъде копан с GPU, но появата на ASIC машините прави този метод икономически неоправдан.

### **Разлика в транзакциите**
  Основната разлика между Лайткойн и Биткойн е, че Лайткойн мрежата потвърждава транзакциите много по-бързо от Биткойн. Последствията са следните:
– Лайткойн мрежата може да поеме много по-голям брой от транзакции благодарение на по-бързото генериране на нови блокове (2.5 минути). За да започне да функционира по същия начин Биткойн трябва да претърпи промени в ядрото на кода си и те следва да бъдат одобрени от всички (бел. ед. или поне 51%) от участниците в мрежата.
– Негативно последствие е, че блокчейна (бел. ед. списъкът с всички транзакции извършени някога в Лайткойн мрежата) на Лайткойн ще бъде съществено по-голям от този на Биткойн.
– По-бързото генериране на блокове в Лайткойн мрежата допринася за по-голяма защитеност от атаки и „двойно харчене“.
– Търговец, който изисква поне 2 потвърждения на определена транзакция в Лайткойн мрежата, ще се наложи да чака само около 10 минути, докато в случая на Биткойн – около 20 минути.

**_Защо Лайткоина може да бъде по-добра инвестиция от Биткоина_**
  Сравнението е много често срещано в ежедневните ни дейности. Сравняваме нещата, за да знаем кое е по-добро или кое би било най-подходящо за нас. От време на време има постоянен дебат, особено за две различни стоки, които може да изглеждат подобни за потребителите. Сега bitcoin и litecoin зависят от милостта на нашите ежедневни сравнения. Новите инвеститори може да се чудят кое е най-доброто сред тези две цифрови валути.
  Bitcoin, откакто е създаден, е видяла много инвеститори. Въпреки че валутата е видяла много предизвикателства на фона на пазара, тя не е възпрепятствала растежа и инвеститорите. Това е първата криптовалута, която се появява на пазара и спечели предимството на много хора да инвестират в нея, независимо от нейния флуктуационен характер.
  Въпреки че цената на bitcoin е нестабилна, през годините цената му нараства и нараства, като по този начин привлича повече инвеститори. Стойността на бизнеса в началото на 2011 г. е била $1 и към средата на 2011 г. тя се повишава до $35.
  През ноември 2011 г. се ражда litecoin, а в рамките на две години стойността на litecoin беше много обещаваща. До края на март 2017 г. litecoin се беше увеличил с 9150%, докато bitcoin е записал 1900%.
По отношение на обезценяването му, Litecoin спадна до 70.49%, докато Bitcoin спадна до 68%. През декември 2017 г. LTC увеличи четири пъти стойността си спрямо BTC за първи път. Следователно, няма да бъде изненадващо, ако до края на 2018 г. litecoin надмине bitcoin.
  Ако все още се чудите коя от тези две криптовалути е по-добра, това е информация, която може да искате да вземете предвид, преди да вземете решение.
  С до 56 транзакции в секунда, Litecoin в сравнение с bitcoin е много по-бързо. Bitcoin от друга страна има 7 транзакции в секунда. Сравнявайки блок времето на двете валути, litecoin e с по-бързо време, което отнема 2,5 минути, за да завърши процеса, докато bitcoin отнема средно 10 минути. Оттук Litecoin може да обработва повече транзакции.
  Що се отнася до търговията, може да искате да обмислите използването на litecoin вместо bitcoin. Поради бързата си природа по отношение на транзакцията, тя прави търговията по-удобна. Процесът на потвърждение отнема по-малко от 3 минути и приключвате търговията. Бихте ли предпочели да изчакате 10 минути, за да проверите транзакцията?
  Що се отнася до копаенето, bitcoin е много по-скъп и трудно мжое да се добива в сравнение с litecoin. За да копае bitcoin, човек трябва да има мощни компютри като ASIC копачи. Следователно само няколко души имат достъп до крипто добива. Litecoin, от друга страна, използва стандартни компютри за добив, което го прави много по-лесно и по-бързо, и позволява на голям брой хора да го оценят

### **Как се търгува?**
  Търговията с дигитални валути се осъществява на специализирани борси. Най-големите сред тях са Binance, Bittrex, Coinbase, Kraken, Bitfinex, Gemini, Poloniex и други. Макар всички да изискват копие от лична карта и многостепенна защита, повечето платформи не позволяват директни покупки с кредитна карта, а и българските банки масово отказват преводи. Причината за това е, че търговията с криптовалути все още не е регулирана, докато тази с държавни валути е. Пресечните точки, където се минава от едната към другата, са и местата, където националните регулатори проверяват най-стриктно, а повечето борси предпочитат да си нямат работа с тях.
Затова първото, което начинаещите трейдъри трябва да направят, е да решат как да се сдобият с известно количество от основните криптовалути (виж предния въпрос) и след това да прехвърлят част от тях към борсовите портфейли. Тук е важно да проверите какви са разходите ви за такси за превода на валути. Една от тези с ниски такси например е Litecoin.
  Търговията става сравнително лесно - това е пазар в чист вид, където поръчките "купувам" срещат тези "продавам" и цената се регулира спрямо обема. Покупките на "алткойни", както се наричат множеството други дигитални валути, става основно чрез Bitcoin и Ethereum, като борсата автоматично създава портфейл за всяка монета. При всяка такава сделка има такси.

### **Как се излиза?**

  За превръщането на евентуалната печалба (или останалото след загубата) от търговията с дигитална валута в реални (т.нар. фиатни) пари се следват същите стъпки на обратно. Съответното количество криптомонети се обръщат в биткойни или етериуми, а те от своя страна се продават за левове или евро.
Тук също имате няколко възможности. Първата е да преведете пари обратно от борсата по банкова сметка. Това понякога може да се окаже проблем. Миналата година банковите сметки на две от водещите български интернет платформи за обмен на биткойн crypto.bg и cryptobank.bg бяха блокирани. Тогава обслужващата им банка ПИБ обяви, че голяма част от банките кореспонденти като JP Morgan Chase, Commerzbank и редица други, с които тя работи, отказват да приемат преводи за покупко-продажба на криптовалути. Няколко други банки като Райфайзенбанк и ЦКБ още преди това бяха обявили политика на необслужване на търговци на криптовалута. Според позиция на регулатора Българска народна банка банките в България имат право да отказват изпълнението на парични преводи на база нормативни актове като Закона за мерките срещу финансиране на тероризма и Закона за мерките срещу изпирането на пари.
Трябва да се отбележи обаче, че физически лица, които се занимават активно с търговия на криптовалути, споделят, че никога не са имали проблем или запориране от страна на българска банка. Тоест местните финансови институции по-скоро не поддържат "черен списък" с IBAN сметките на международните борси, на базата на който автоматично да блокират нареждания.
  Другата ви опция са също местните чейндж бюра. Те предлагат изкупуване на криптовалута срещу пари, като там трябва да внимавате за цената на сделката, защото на такъв волатилен пазар тя непрекъснато варира.

### **Дължите ли данъци**
  Зависи. Всяка дейност, която води до генериране на средства, се облага в момента, в който средствата постъпят под формата на конвенционална валута по ваша сметка. Търговията само между дигитални валути и притежаването им няма данъчни последствия.
  Националната агенция по приходите е направила официално разяснение за данъчното третиране на дигиталните пари още през април 2014 г. Накратко доходите на физически лица от продажба или замяна на виртуалната валута се декларират с годишната данъчна декларация и върху тях се дължи данък върху общата годишна данъчна основа (10%). 
  Според НАП за целите на данъчното третиране доходите от продажба на биткойни и други криптовалути се третират като доходи от продажба на финансов актив. Облагаемият доход и данъчната основа в тези случаи е сумата от реализираните през годината печалби, определени за всяка конкретна сделка, намалена със сумата от реализираните през годината загуби, също определени за всяка конкретна сделка. Печалбата или загубата се определя, като продажната цена се намалява с цената на придобиване на финансовия актив. При загуба не се дължи нищо, но не се ползват и други отстъпки.
  Доходите от сделки с дигитални валути се декларират в Част І, Таблица 2 от Приложение № 5 на годишната данъчна декларация. Важно уточнение е, че законът не предвижда към данъчния формуляр да се прилагат специални документи, доказващи реализирания доход.
  Създаването на криптовалута чрез т.нар. майнинг обаче се таксува различно. Официалното становище на НАП е, че доходите от дейност по създаване и търгуване с биткойни и др. не са обособени като отделен вид доход. "Закупуването на специални компютърни системи за създаване (добиване) на биткойни с цел да се реализира печалба от продажбата им е аргумент за това, че намерението е тази дейност да се превърне в постоянен източник на доход, т.е. ще се осъществява по занятие и в този смисъл физическото лице би могло да се третира като търговец по смисъла на Търговския закон", казват още данъчните. В тези случаи облагаемият доход, респективно годишната данъчна основа и дължимият данък, се изчисляват в съответствие с правилата, разписани в данъчния закон за доходите от стопанска дейност като едноличен търговец. С други думи, създаването на криптовалута може да се разглежда като нормална търговска дейност.

### **Езици за програмиране**
 
  Има няколко езика за програмиране, които могат да ви помогнат да създадете приложения за blockchain. Можете да използвате всеки от традиционните като C ++, Java и Python, или други като Simplicity и Solidity - които са нови и по-специфични за blockchain.
  
### **Линкове към мрежи за търговия**

https://www.binance.com/en
https://international.bittrex.com/home/markets
https://www.trader.bg/
https://www.etoro.com/en-us/
https://www.plus500.com/
https://www.coinbase.com/price

### **Използвана литература**
https://www.capital.bg/biznes/pazari/2018/02/09/3126433_putevoditel_kum_sveta_na_kriptovalutite/
https://www.benchmark.bg/academy/tradebasis/%D0%BA%D1%80%D0%B8%D0%BF%D1%82%D0%BE%D0%B2%D0%B0%D0%BB%D1%83%D1%82%D0%B8/
https://acadgild.com/blog/best-blockchain-programming-languages
https://www.coinbase.com/price
https://www.bsr.bg/2018/03/20/%D0%B2%D0%B0%D0%BB%D1%83%D1%82%D0%B8-%D0%BD%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BA%D1%80%D0%B8%D0%BF%D1%82%D0%BE%D0%B2%D0%B0%D0%BB%D1%83%D1%82%D0%B8/


